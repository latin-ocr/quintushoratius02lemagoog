xx · DE OjRIGINE ET PROGRESSU

fuisse intellectas, et perperam explicatas. substiterunt
in ipso'fcorticefflerbisque interpretandis intenti nihit'
ultra petiere: quod quidem fecerunt ut grammaticis

par erat, non ut philosophis: plane quasi scripsisset

Horatius solum ut verborum construendorum ratio-

nem videremus, dederitque nobis librum horis in

schola sallendi8‚ non animis ad virtutem formandis.

Prorsus aliud sibi in hoc opere proposuerat poeta:

namque finis verborum est actio, cujus etiam gratia

verba ipsa fuerunt reperta, quae nisi illum assequan-

tur finem, nihil nisi futiles soni, aures quidem feriunt,

ad animum vero non pertinent.

Docere nos voluit Horatius in his Satiris, contra
vitia nostra militare, affectus temperare ‚ naturam
in cupiditatibus moderandis ducem sequi, verum a
falso, et a rebus ipsis rerum species discernere, prae-
judicatas temere opiniones abjicere, principia et cau·-
sas actionum nostrarum perspectas habere, ridiculam
denique eorum pertinaciam evitare,· qui, quibus a
magistellis suis opinionibus imbuti olim fuerunt, iis
obstinate inhaerent, nulla habita ratione quibus inni·
tantur fundamentis3 uno verbo, in eo elaboravit, ut
nos nobis felices, amicis jucundos et fideles, omnibus
quibuscum vivimus, commodoS, utileS, et benignos
praestaret.

Interpretari auctoris verba, in figuras digitum in·
tendere ‚ Lectores per orationis involutae labyrin-
thos, aut parentheseos obscurae tenebras„ ducere, haec
omnia nihil eximium habent, nec, ut loquitur Epicte-
tus, quidquam pulchrum, aut sapiente dignum. Est il·

 

